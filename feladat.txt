1. A feladat megoldásához hozzon létre grafikus vagy konzolalkalmazást (projektet)
HegyekMo azonosítóval!
2. Az UTF-8 kódolású hegyekMo.txt állomány Magyarország legmagasabb hegyeinek
adatait tartalmazza a következő minta szerint (forrás: wikipedia.hu):
Hegycsúcs neve; Hegység; Magasság
Ágasvár; Mátra; 789
Bálvány; Bükk-vidék; 956
Büszkés-hegy; Bükk-vidék; 952
Cserepes-kő; Bükk-vidék; 823
Az állományban a hegycsúcs nevét, a hegység megnevezését és a hegycsúcs
magasságát (méter) tároltuk. Az adatokat pontosvessző választja el.
Olvassa be a hegyekMo.txt állományban lévő adatokat és tárolja el egy olyan
adatszerkezetben, ami a további feladatok megoldására alkalmas! A fájlban legfeljebb
1000 sor lehet! Ügyeljen arra, hogy az állomány első sora az adatok fejlécét
tartalmazza!
3. Határozza meg és írja ki a képernyőre a minta szerint, hogy hány hegy található az
állományban!
4. Határozza meg és írja ki a képernyőre a minta szerint az állományban található hegyek
átlagmagasságát!
5. Határozza meg és írja ki a képernyőre a minta szerint a legmagasabb hegy adatait!
Feltételezheti, hogy nem alakult ki holtverseny.